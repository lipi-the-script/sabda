भेटिनु छुटिनु त के हो र, संसारको रित हो।
नसम्झ तिमी यो मेरो, बिदाको गीत हो।

नदिनु साथ कसैको जब, अन्तै छ मन भने।
न बाढ्नु खोक्रो कामना, पापी छ मन भने।
मेरो चोखो प्रेम कमाउनु नै, त्यो तिम्रो जीत हो।
नसम्झ तिमी यो मेरो, बिदाको गीत हो।

लाग्दैन खुशी त के भयो, म रुन्छु बेस्सरी।
सम्पूर्ण आफु-आफु मै, म हुन्छु त्यस घढि।
मेरो लागि यस्ता आँसु नै, जीवन अमृत हो।
नसम्झ तिमी यो मेरो, बिदाको गीत हो

भेटिनु छुटिनु त के हो र, संसारको रित हो।
नसम्झ तिमी यो मेरो, बिदाको गीत हो।